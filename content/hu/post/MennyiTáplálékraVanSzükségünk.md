---
title: "Mennyi táplálékra van szükségünk?"
date: 2020-12-28T16:30:13+01:00
author: "Meg Nézni"
tags: [táplálkozás]
categories: [könyvkivonat]
image: ""
draft: true
---

## 3500, 3200, 2500, 2100 1700, 1400 vagy 1200 kilokalóriára naponta

Meggyőződésünk, hogy tudomány célja az igazság kiderítése. Ez valószínűleg így is van, ha megalkuvást nem ismerő, ügyes kutatóról van szó. Többnyire azonban szinte hihetetlen mértékben az idő és néhány egyéb határozza meg, hogy milyen kérdéseket és hogyan tesznek fel, és mi lesz a végeredmény. Ezért a vizsgálatok pontossága is csak látszólagos.

Ennek szemléltetésére az egyik legjobb példa a „Mennyi táplálékra van szükségünk?” kérdése (hogy egy hosszú élet során egészségesek és munkaképesek maradjunk). Ez a táplálkozástudomány egyik legalapvetőbb kérdése. Mi sem egyszerűbb, mint ennek megválaszolása. Ennyi és ennyi kilo-
kalória naponta (ennyi és ennyi joule, de ki ismeri itt ki magát?).

Főleg, ha végiggondoljuk, hogy milyen hatalmas mennyiségű szakirodalom halmozódott fel ezzel kapcsolatban az utóbbi 120 évben!

Már annak idején is ez volt a helyzet amikor a Népszövetség Táplálkozási bizottsága ezt a kérdést, első alkalommal anno 1935-ben, mindenre kiterjedően - nemcsak a jóléti társadalmakra, hanem a szükséget szenvedőkre vonatkozóan is –, meg akarta válaszolni. Ekkor arra a végkövetkeztetésre
jutottak, hogy az addig 3500 kcal/70kg-os mennyiséget 35%-kal, 3500-ról 2450 kilokalóriára kell csökkenteni. Nem sokkal ezután a II. világháború hatására a mindezekért felelős hivatalos bizottság Svájcban, amelynek - földrajzi adottságaiból adódóan - a külföldről bejövő élelmiszerek kiesésére fel kellett készülnie, a szükségletek ismételt ellenőrzése után a táplálékmennyiséget 2150 kilokalóriára szállította le. Ez a jegyrendszer ideje alatt olyan jól bevált, hogy a feketepiac és a sorban állás gyakorlatilag teljesen elmaradt, a teljesítmény növekedett és a betegségek száma csökkent. A háború után, amikor az élelmiszerek ismét bőségesen álltak rendelkezésre, a szükséges táplálékmennyiség a tankönyvekben - amelyek a tudományos felismerések összegzései - ismét 3000 kcal körül mozgott, amelyhez természetesen a fizikai terheléstől függően még plusz mennyiségek is adódtak. A FAO/WHO sokkal inkább, mint előtte bármikor, a jóléti társadalmak és a harmadik világ ellátottságának egymástól eltávolodó problémájával szembesült. A vélemények a kalóriaszükséglettel kapcsolatban egyre jobban eltértek. Ez így volt egészen a legutóbbi időkig.

Ez azonban nem minden. C. D. de Langen professzor Utrechtben cukorbeteg-utógondozójában főállású földmunkásoknál, rakodómunkásoknál, plakátragasztóknál és szerelőknél tartós anyagcsere-egyensúlyt tudott elérni 1400-1700 kcal/nap/70kg-nál. Ennek alapja az indonéziai tapasztalatain alapuló, természetes, teljes értékű táplálkozás volt.[^1] Talán ismerte Karl Kötschau professzor 1943-ból származó _A táplálkozás (Die Ernährung)_ című művét.

Arra az először furcsának tűnő megfigyelésre irányítottam figyelmemet mely szerint a cukorbetegek egy - kalóriamenyisége alapján látszólag teljesen elégtelen – diétával a legjobb testi erőnlétet képesek elérni, ha a szokásos. túlnyomórészt értéktelen és agyonfőzött cukorbeteg diéta helyett élő,
teljes értékű táplálékot kapnak. […] Mindig megdöbbentő volt látni, hogy a betegek, a böjt közvetlen befejezése után kizárólag nyers étrenddel többnyire milyen hihetetlen módon felépülnek, holott az elfogyasztott kalóriamennyiség általában alacsonyabb, mint amennyit szükségesnek tartunk a testsúly fenntartásához. Ez különösen túlsúlyos betegeknél figyelhető meg, akik a böjtkúra után testsúlyuk növekedését szeretnék elkerülni. Az ekkor fogyasztott nyers étrend meglehetősen szegényes. Amint valami csekély kiegészítést kapnak a betegek, például két szelet kenyeret és egy meleg levest, a testsúly máris emelkedni kezd, annak jeleként, hogy túl sok kalóriát fogyasztottak, holott az eddig érvényes mérték szerint ez bizonyosan nem történt meg. Nem csoda hát, hogy az „egyoldalú hiánytáplálkozás során" (amilyen a szokásos vegyes táplálkozás) „több kalóriát visznek be, mint amennyire a teljes értékű táplálkozás mellett szükségük lenne ... mivel a hiánytáplálkozás kényszerít a többlet-kalóriafelvételre”, a (vitalányág-)hiány ily módon történő kiegyenlítése
miatt. Be tudtam mutatni egy - pontosan megfigyelt - fiatalkorú cukorbetegen, hogy a kalóriannennyiség a teljes értékű táplálkozás hatására több 3500 kilokalóriáról kevesebb
mint 2100 kilokalóriára csökkent (azaz csaknem 40%-kal). Egy túlsúlya miatt böjtölő betegnél a következőket figyelhettem meg: „A 18 éves L. 85,6 kg volt a klinikai kezelés kezdetén. 21 napos léböjt után súlya 80kg-ra csökkent. Ezt a testsúlyt meg akarta tartani. Kihasználtam az alkalmat annak ellenőrzésére milyen kalória mennyiség mellett tartható fenn a testsúly. Erre a nyers étrend mutatkozott a legalkalmasabbnak. Szigorú diétát választottunk, amely almából, nyers salátákból,
íróból, valamint csonthéjas gyümölcsökből és némi narancsból állott. A napi fehérjefelvétel 23 és 53
gramm között, a zsírfelvétel pedig 29 és 40 gramm között mozgott, míg a szénhidrátfelvétel 170 gramm és a kalóriafelvétel 1200 kilokalória volt. E mellett a táplálék mellett a súly 4 héten át állandó maradt. A leány ragyogóan nézett ki, szeme fényesebb volt, mint valaha, a böjtölés előtt fennálló sokrétű panaszai - például a szédlülés, a szomjúság, a homloküreg gyulladás, a hólyagpanaszok és a vállfájdalmak - nyomtalanul eltűntek. Határozottan életvidámabb lett. A Masszírozást és a mellmasszázst korábban a zsírpárnák nyomási túlérzékenysége miatt nem tudta elviselni; most a legnagyobb élvezettel viselte.” Köstschaus és saját megfigyeléseink között még számos ilyen eset található.

McCay (Cornell Egyetem) és Hansson (Stockholmi Egyetem) állatkísérletekben bebizonyították, hogy olyan táplálékmennyiség mellett, amely a valóságos igényeket éppen hogy csak fedi, a tápanyagokat és vitálanyagokat azonban megfelelő arányban tartalmazza, lényegesen jobb egészség és teljesítőképesség figyelhető meg idős korban is, mint bő kalóriafelvétel mellett még teljes értékű táplálkozás esetén is.

[^1]: Dr. C. D. de Langen professzor, Utrechti Egyetem: _Een klinisch panorama van een teveel in de voeding._ Megjelent: Geneeskundige
Bladen uit kliniek en laboratorium voor de praktijk 48/III, Haarlem, 1957 (lásd 31. oldal).


# A „jól táplált" Bundeswehr

„Az a legjobb bennük, hogy egyáltalán nem úgy néznek ki, mint a német katonák”
jelentette ki egy holland férfi a német Bundeswehr katonáiról. 
„Ugyanolyan kövérek, mint a hollandok.”
(Selecta 3, 1968. január 15.) Az ellátmányával kapcsolatos orvosi kritikát a Bundeswehr visszautasította. A heti étrend „tápértéke minden esetben megfelel a teljesítménynek”. A kritika azonban megduplázódott. A leszerelt hadkötelesek háromnegyede a „normális” súlynövekedésnél többet szedett fel. „Aki fiatalon túlsúlyos, elkerülhetetlenül kövér negyvenes lesz az összes ezzel járó panasszal és teljesítménykieséssel együtt.” A seregben az ételadagokat a nehéz fizikai munkát végzők maximális kalóriaszükségletéhez igazították, miközben a fizikai terhelés a katonaságnál a túlnyomórészt technikai szolgálat, és az egyre gyakoribb irodai munka alatt olyan csekély, hogy a teljesítmény növekedése mindössze 3%-os.
