---
title: "A nagy böjttúra"
date: 2020-12-28T16:22:47+01:00
author: "Dr. Karl-Otto"
tags: [böjt, táplálkozás]
categories: [könyvkivonat]
image: ""
draft: true
---

Dr. Karl-Otto Aly körzeti orvos Södertälje/Stockholm: A második svédországi böjttúra tényei és tudományos eredményei (1964. augusztus)

1954-ben tizenegy svéd vegetáriánus olyan megdöbbentő tény elé állította a világot és mindenekelőtt az orvostudományt, amely a szakma addigi véleménye szerint lehetetlennek számított: tíz nap alatt egy 500 km-es gyalogtúrát tettek meg Göteborgtól Stockholmig, mindennemű élelem nélkül, semmi mást nem fogyasztva, mint vizet! Ezen történelmi böjttúrát rendkívül nehéz körülmények között hajtották végre, mit sem törődve a nehézségekkel és a vezető orvosi szaktekintélyek szerencsétlenséget ígérő jóslataival. A szakma az első böjttúra kezdete előtt azon a véleményen volt, hogy a tizenegy résztvevő közül előreláthatólag egy sem fogja a célt elérni, a résztvevők gyorsan ki fognak merülni, ingerkenyek lesznek, rosszkedvűek és ellenségesek, mint ahogy ez az éhségövezetekből ismert. A jövendölések az éhezés és a böjtölés között fennálló alapvető testi és lelki különbségek nem ismeréséből fakadtak. Mindezeken kívül azt feltételezték,hogy a böjtölőkön a kalória- és fehérjehiány következtében éhezési ödémák, és a vitaminhiányból adódó betegségek, kimerültség, továbbá súlyos szívproblémák s a többi fognak fellépni. A táplálkozás-élettan szaktekintélyei nem kételkedtek abban, hogy a vállalkozás alapvetően kudarcra van ítélve.

Az eredmény azonban nem ez lett: a tizenegy résztvevő feltűnően jó fizikai és lelki állapotban érte el a célt. Mindössze két résztvevőnek kellett a távot néhány kilométerrel lerövidítenie, azt sem rossz fizikai állapotuk, hanem térd- és lábpanaszaik miatt. Senkin sem voltak olyan károsodások megfigyelhetők - a lábpanaszoktól eltekintve -, amelyek az utólag, rendkívül pontosan elvégzett laboratóriumi és klinikai vizsgálatokkal megállapíthatók lettek volna. A túra megfigyelésére és az élettani folyamatok tanulmányozására vezető orvosok, fiziológusok és sportorvosok kaptak meghívást. Részvételükkel lehetővé vált a böjtölésről alkotott tudás és a böjt iránti érdeklődés kiszélesítése. Svédországban a böjt mint gyógymód szinte teljesen ismeretlen volt. A kérdést az orvostudomány részéről azonban teljes érdektelenség övezte; a svéd orvostársadalom hetilapjában még a böjttúrára vonatkozó hirdetés megjelentetését is visszautasították. A napisajtó természetesen rendkívüli érdeklődést mutatott, hiszen szokatlan és szenzációs témáról volt szó. A kísérlet jól sikerült, és a váratlan végeredmény is megfelelő figyelmet kapott. A hír azonban rövid életű szenzáció maradt, amely hamar feledésbe merült. A böjt, mint a betegségek gyógyulását elősegítő módszer, továbbra is ismeretlennek, jelentéktelennek és „közveszélyesnek” számított.

Az a tény azonban mégiscsak eljutott a köztudatba és a tudományos körökbe, hogy az ember bizonyos körülmények között még legnagyobb fizikai igénybevétel mellett is képes legalább tíz napon át mindennemű élelmiszer-felvétel nélkül nemcsak vegetálni, hanem minden károsodás nélkül hosszabb utakat is megtenni.

Nem sokkal ezután Norrland pusztaságában eltévedt egy fiatal lány-, majd többnapos forrásvíz-diéta után jó állapotban talált vissza a lakott területekre. Elmondása szerint a böjttúra ismeretéből merített erőt az. egyéni „böjttúrához”, és a nehézségek könnyű átvészeléséhez.

Az első böjttúra biztató eredménye arra ösztönözte a túra kezdeményezőjét és vezetőjét, stockholmi dr. Lennart Edrén fogorvost, hogy az esemény tizedik évfordulójára egy új böjttúrát szervezzen. Erre 1964 augusztusában került sor. Ez alkalommal a résztvevők csoportja 19 túrázóból állt, akiket filmezve, kerékpáron kísért a huszadik böjtölő.

1954-hez képest volt néhány lényeges különbség: a résztvevők közül 14 vegetáriánus, akik közül hat már az első böjttúrán is részt vett, és öt „átlagfogyasztó” volt. A böjt túrát figyelemmel kísérte a Karolinska Intézet orvosi egyetemi kutatócsoportja, valamint a stockholmi Gimnasztikai Központi Intézet munkatársai (élettan szak, vezetője Bengt Saltin docens). Így rendkívül alapos vizsgálatokat és elemzeseket végezhettek a fizikai teljesítőképesség, a vérösszetétel, az anyagcsere stb. tekintetében egy modern egyetemi klinika technikai felszerelésének segítségével. A gyaloglókat egy autóbuszban kialakított laboratórium kísérte, amelyben útközben folyamatosan vér- és anyagcsere-vizsgálatokat végeztek. Mindez nem igazán könnyítette meg az 500 km-es böjttúrát. Én voltam az egyetlen orvos, aki a túrán aktívan részt vett. Idestova 35 éve fennáll érdeklődésem, 15 éve vegetáriánusként a böjt, a dr. Bircher-Benner nevével fémjelzett egészséges életvitel és az élet törvényszerűségei iránt. Azt reméltem, hogy részvételem a böjttúra és a gyógyböjt jelentősgét az orvostudomány számára nyomatékosítani fogja, és a tudósokat, akik általában a böjt élettani és terápiás jelentőségéről semmit sem tudnak, hozzásegíti az eredmények értelmezésehez és értékeléséhez.

Az eredeti, (1954-es) kizárólagos vízfogyasztás helyett 1964-ben „diétánk" naponta 2,7 liter folyadékból állt, amelyből 0,4 litert gyümölcs- és zöldséglevek alkottak, egy vitamin-ásványisó-kapszula (Omnibionta Merck, amelyet azonban nem mindenki fogyasztott), valamennyi mész (egy teáskanál Metz aktív mész), és pollen (virágportabletták). A vitaminkoncentrátumok iránti érdeklődés néhány böjti nap után gyorsan csökkent. A napi kalóriafelvétel átlagosan 200 kilokalóriát tett ki. Semmilyen szilárd élelmiszert nem fogyasztottunk.

Az általános felfogás szerint egy felnőtt embernek legalább napi 4000 kilokalóriára van szüksége azaz az 500 kilométeres gyalogút megtételéhez összesen 40000 kilokalóriára. Ezzel szemben számunkra elég volt napi 200 kcal! Nem kevesebb, mint tíz napon keresztül! Az útvonal megegyezett az 1954. évivel, 500 km tíz nap alatt, azaz átlagosan 50 kilométer naponta. A második napon minden megerőltetés néllkül 65 km-t tettünk meg! Ugyanakkor nem voltunk edzésben lévő sportolók, sem hosszútáv-gyaloglók, hanem teljesen átlagos, különböző, többnyire szellemi foglalkozásokat űző 18 és 53 év közötti férfiak, Érdekes lenne kipróbálni, hogy hány átlagos nyugat-európai lenne képes, akár tele gyomorral is egy hasonló „sétára ”.

1964 augusztus 4-én kora reggel indultunk Kalmárból (Délkelet-Svédország), és kisebb-nagyobb utakon és ösvényeken Stockholmig gyalogoltunk, ahová augusztus 14-én délután jó erőben érkeztünk meg. Mind a 19 túrázó jó fizikai és szellemi állapotban ért célba. A 19 közül 14 gyalogos, valamint a biciklista a túrát terv szerint hajtotta végre: az 500 km-es utat böjtölve tette meg. Senki sem törte meg a böjtöt idő előtt. Három résztvevőnek a lábán keletkezett hólyagok miatt rövidebb távolságokat utazva kellett megtennie. Az egyik résztvevőnek 300 km-t kellett utazva megtennie a böjtölés alatt kiújult, ám az út végére teljesen meggyógyult reumatikus panaszai miatt, egy másiknak 150 km-t a térdízületi-folyadék hiánya miatt. A célba érve senkinek sem voltak észrevehető fájdalmai vagy károsodásai, kivéve a lábpanaszokat és a vízhólyagokat, amelyek hat vegetáriánusnál egyáltalán meg sem jelentek. A 19 sovány, de boldog böjttúrázó szemmel látható ruganyossága, vidám és természetes fellépése, valamint az alapos orvosi vizsgálatok bizonyították, hogy az út végén valamennyien a legjobb egészségnek örvendtünk. Az előre jelzett ingerlékenységnek és békétlenségnek, éhezési ödémának szívgyengeségnek vagy kimerültségnek semmilyen jelét nem tapasztaltuk. A böjtöt és a túrát valamennyi résztvevő jól viselte. A vegetáriánusok és nem vegetáriánusok között semmilyen feltűnő különbséget nem lehetett tapasztalni. Az átlagos súlyvesztés a tíz nap alatt 7 kg volt. (1954-ben kizárólag víz fogyasztása mellett 9 kg!) A vegetáriánusok átlagosan 6,5 kg-ot fogytak, míg „normál fogyasztók” 8,6 kg-ot. A különbség abból adódott, hogy a két legsúlyosabb gyalogló (mindkettő 86 kg) nem volt vegetáriánus, és a túra alatt 9-10 kilót adott le. Az átlagos civilizációs táplálék lényegesen több sót tartalmaz, mint az egészségre is figyelő vegetáriánus táplálék. Ennek megfelelően a vegyes étrendet fogyasztók sóraktáraiból nagyobb a sóveszteség és ezzel összefüggésben nagyobb a víz- és súlyveszteség is. A vegetáriánusok kisebb súlyveszteségében azonban lehet, hogy közre-játszhatott az is, hogy állati fehérjében szegény táplálkozásuk miatt már a böjt előtt is kedvezőbb volt az anvagcsere-háztartásuk.

Az alapanyagcsere mindenkinél enyhén lefelé irányuló tendenciát mutatott. Ez az anyagcsere takarékosabb működésre történő átállásánál várható is volt. Az oxigénfogyasztás 0,31 liter/percről átlagban 0,27 liter/percre csökkent ami annyit jelent, hogy az alapanyagcsere 0-ró 10%-kal csökkent. Ugyanez a tendencia figyelhető meg a nyugalmi testhőmérséklet esetén is (reggel a hálózsákban) és a „munkahőmérsékleten” (este röviddel a túra után, majd az ezt követő terhelési próbán a biciklin) (sic!). A testhőmérsékletek reggel 36,5 °C-ról 36  °C-ra, illetve 37,8 °C-ról 37,3 °C-ra csökkentek. Ez annak a látható kifejeződése, hogy a szervezet gazdaságosabb és energiatakarékosabb anyagcserére kapcsolt át. Ezt a változást, legalábbis esténként, meglehetősen kellemetlen didergésként érzékeltük. Az alvásigény szintén feltűnően csökkent!

Az átlagos pulzusszám különösen érdekesen alakult. A szívverések átlagos szánva szubmaximális terhelésnél (1100 méterkilopond) kezdetben (augusztus 4-én) 149 szívverésvolt percenként. Öt nappal később '154 szívverés/percre emelkedett és a célba éréskor (augusztus 14-én) ismét 146 szívverés/percre csökkent. A túra befejeztével tehát jobb volt, mint a kezdetén, és három hét múlva még jobb lett (mindössze 138 szívverés/perc). Mindez kiegészítő edzés nélkül! Ez tehát azt jelenti hogy fizikai teljesítőképességünk, azaz a szív-és érrendszer teljesítménye az előrejelzések ellenére javult ahelyett, hogy romlott volna! Egyértelműen ugyanez az eredmény jelentkezett az EKG-n és a vérnyomásgörbén is. Az EKG semmiféle patológiás elváltozást nem mutatott, még elektrolitzavarra utaló eltérést sem. A vérnyomás valamennyiüknél 15-20 Hgmm-es csökkenést mutatott szisztoléban és diasztoléban egyaránt. Ez megfelel annak a gyakran emlegetett ténynek, hogy a magas vérnyomás (hipertónia) és a legtöbb szív- és érrendszeri megbetegedés a gyógyböjt által kedvezően befolyásolható. Ezt az orvostudománynak piros betűkkel kellene feljegyeznie, mivel a nyugati világban a halálesetek 60%-a (a tabletták és injekciók ellenére!) a szív- és érrendszeri megbetegedések számlájára írható. Úgy tűnik, legfőbb ideje a böjt,a természetes életmód és a természetes gyógymódok bevezetésének!

Maximális teljesítőképességünk némileg (a vegetáriánusoknál 100%-kal , a többieknél 15%-kal!) csökkent. Néhány nap alatt azonban észrevehetően javult, három hét elteltével pedig jobb volt, mint túra kezdetéri. Összehasonlító vizsgálatok szerint éhezéskor (Taylor és mások) a fizikai teljesítőképesség jelentős, néhány nap után is átlagban 50%-os csökkenése figyelhető meg a szívfrekvencia gyors megnövekedésével együtt! Ez ismételten bizonyítja, hogy az éhezés és böjt között alapvető különbség áll fenn.  Ez nem csak a lelki reakciókra vonatkozik, hanem a testi teljesítőképességre, a súlycsökkenésre, vérösszetételre és így tovább. Ezen a helyen különösen szeretném kiemelni az alapvető különbséget a böjt és az éhezés között, mivel a böjt ellenzői az éhezés által létrehozott károsodásokkal a böjt fossz hírét akarják kelteni. A klasszikus orvostudomány képviselőinek végre meg kellene érteniük, hogy a biológiai orvostudomány számos betegséget gyógyböjttel és nem éheztetőkúrákkal kísérel meg gyógyítani.

Rendkívül érdekesek a vércukor-, a szérumlipid- (vérzsír), koleszterin- és a tejsavvizsgálatok. A legmeglepőbb a vércukorszint kezdeti süllyedése 85mg/100ml-ről körülbelül 70mg/100ml-re (minden érték a megengedett határok között mozgott!), amit úgy a hetedik naptól a vércukorszint 90mg/100ml-re történő történt megemelkedése követett. Az értékek tehát a tíznapos léböjt után magasabbak voltak, mint a böjt kezdetekor, a nagy fizikai igénybevétel ellenére, mindössze napi 200 kcal (szénhidrát) fogyasztása mellett. Az általánosan elfogadott napi 4000 kcal helyett! A természet ismét bölcsebbnek bizonyult, mint ahogy sejtettük. Az előre jelzett hipoglikéniás sokk (a vércukorszint-csökkenés következtében létrejövő eszméletvesztés) elmaradt; ehelyett a szervezet a vizsgálat végére több cukrot tudott mobilizálni, mint a böjt kezdetekor. Honnan vette a szervezet ezt a cukrot? Ezzel kapcsolatban léteznek irányadó vizsgálatok. A kezdeti vércukorszint-csökkenéssel párhuzamosan a vérzsírértékek emelkedése tapasztalható 0,8-ról 1,3mg/l00ml-re, majd egyértelmű csökkenése a hetedik böjti naptól kezdve, azaz egy időben, ám ellentétes irányban a végleges vércukorszint-növekedéssel. A vércukor- és a vérzsírértékek váratlan változásának lehetséges magyarázata az lehet, hogy a szervezet a hirtelen megszakadt szénhidrátbevitel hatására több zsírt mobilizál, majd körülbelül hét nap múlva a böjti helyzetre áll be, és ekkor nyilvánvalóan a fehérjéből elegendő szénhidrátot nyer a megfelelő vércukorszinthez az energiaforgalom biztosításához. A zsírégetés ebben az új helyzetben csökken, és ezzel együtt csökkennek a vérzsírértékek is.

Honnan szerzi be a szervezet az energianyeréshez a fehérjét? Rendkívül pontos vizsgálatok, amelyek magukban foglalták a testsúly változását, a vízanyagcserét (radioaktív izotópokkal),a zsíranyagcserét, a nitrogénegyensúlyt és az alapanyagcserét, azt mutatták, hogy az átlagos testsúlycsökkenés öt böjtölőnél a következőképpen alakult: 5 kg zsír, 3 kg víz, körülbelül 1 kg fehérje. Egy kg fehérje meglehetősen sok, és miután korábbi böjt- és éhezésvizsgálatokból ismert, hogy böjtölőknél a belső szervek, szív, a máj, az idegek és az izmok még hosszabb idő után is csak jelentéktelen mértékben érintettek, és miután teljesen hiányoznak a tudományos alapjai annak a feltételezésnek, hogy a szervezet a felesleges fehérjét valamely későbbi hiányállapotra el tudná raktározni (JAMA 1 87, 699 r 1962), így azt kell feltételeznünk, hogy ez böjtölés alatt nyilvánvalóan elhasznált fehérje-”tartalék” a kötőszövetben (mesenchyma) elraktározott, internedier anyagcsere többé-kevésbé toxikus anyagcseretermékéből (salak) áll. Ezeket az anyagcserében képződő salakanyagokat (xantinderivátumokat) a szervezet bizonyos időegység alatt csak korlátozott mennyiségben tudja kiválasztani, mivel „normálisan” a fehérje-túltápláltság ideje alatt folyamatosan termelődnek. Miután folyamatosan könnyen hasznosítható élelmiszer jut a szervezetbe, így ezek a salakanyagok a kötőszövetben, mint kitérő állomáson, felhasználatlanul raktározódnak el, ahol káros, idegen anyagokként, a szabályozásokban nagy szerepet játszó szövet működését csökkentetik. A toxikus anyagcseretermékek felhalmozódása nyilvánvalóan csak relatíve fehérjeszegény, teljes értékű táplálkozással akadályozható meg, és böjttel távolítható el. Ezeket a metabolitokat némely fiziológus (R, B. Fisher, Oxford; Korenchevsky, London, és Brull, Liege) az úgynevezett civilizációs betegségek kiváltójának és az idő előtti öregedés okozójának tekinti. Ha továbbra is azt feltételezzük, hogy a böjt alatt felhasznált fehérjék egy része szív és az erek kötőszövetéből származik, magyarázatot kapunk arra is, hogy ezeknek a szerveknek a működése miért javult, és a vérnyomás miért csökkent a böjt során. Ha azt a tényt is figyelembe vesszük, hogy tíznapos böjt után a vér tejsavértéke normális maradt (12-ről 8,1 mmol/100 ml-re süllyedt) az azt bizonyítja, hogy az izmokban glikogénraktárak léteznek.

A túra előtt és után végzett vérvizsgálatok eredménye, például a hemoglobinszint és a fehér- és vörösvérsejtek száma, minden esetben normális volt. A fehérvérsejtszám (leukocyták) a legjobb gyaloglók némelyikénél feltűnően alacsony volt (1200), ami kiváló egészségükre és jó közérzetükre való tekintettel nem tekinthető kórosnak. Éppen ellenkezőleg, védekezőrendszer fölösleges felvonulásának hiányaként értékelhető. A leukocytaszám és a süllyedés csekély megemelkedése (9000-ig, illetve 25 mm/h-ig), az ínhüvely- és a régóta fennálló, visszérre visszavezethető vénagyulladásokkal lehetett összefüggésben. Annál böjtölőnél, akinél akut reumatikus gyulladás lépett fel, az első napon 12 mm/h, az ötödik napon 42 mm/h süllyedést (és 39°C-os lázat) mértek. A tizenegyedik napra azonban a böjtnek köszönhetően objektíven és szubjektíven is teljesen meggyógyult (amely láztalanságban és fájdalommentes járásban nyilvánult meg a három nappal korábban még duzzadt térdhez és lábhoz képest), és már csak 16 mm/h-s süllyedése volt.

A rendkívül érzékeny májfunkcióértékek, a GOT (glutamát-oxálecetsav-transzamináz) és GPT (glittamát-piroszőlősav-transzamináz) -értékek, mindenkinél teljesen normálisak voltak, azaz a máj a nagy terhelés és az egyoldalú, „autokannibalisztikus hústáplálkozás” ellenére sem szenvedett semmilyen károsodást.

Az elektrolitértékek szintén a határértékek között maradtak a valamivel alacsonyabb szérumkloridértékektől eltekintve, amelyet sóhiányként lehetne értékelni. Sóhiánynak azonban semmilyen más jele nem volt tapasztalható. Az úgynevezett alkálitarlalékok sem mutattak semmiféle eltérést, megcáfolva a rettegett éhezési acidózist! A szérumhúgysavértékek enyhén megemelkedtek, amely az imént említett autokannibalizmussal hozható valószínűleg összefüggésbe. A vér maradék nitrogénértékeiben rendellenesség nem volt tapasztalható, ahogyan a kreatinértékek és a vizeletüledék-értékekben sem, azaz vesekárosodásnak semmi nyoma sem volt kimutatható (ellentétben az 1954-ben tapasztaltakkal, ami viszont reverzibilis volt). Figyelemre méltók a szérumfehérje- és koleszterinértékek. A szérumfehérje valamennyi böjtölőnél a normális határok között mozgott a böjt előtt és után is, és ráadásul feltűnően magas volt a vegetáriánusoknál, akiket mindig fehérjehiány-veszélyeztetettnek gondolnak! Mindez fehérjefelvétel teljes hiánya ellenére! Ez ismételten arra a sajnálatos tényre emlékeztet, hogy nyugati világ lakossága nem hiányban, hanem fehérje-túltápláltságban szenved, miközben a Föld lakosságának többségét az éhezés és a fehérjehiány fenyegeti.

A szérumkoleszterin, amely a túltáplált fehéreknél (a vegetáriánusok kivételével) általában túlzottan magas, és többnyire szoros összefüggésben áll a nálunk oly gyakori szív- és érrendszeri megbetegedésekkel, minden résztvevőnél csökkenést mutatott. A tizennégy vegetáriánusra azonban kivétel nélkül már előzőleg is feltűnően alacsony koleszterinértékek voltak jellemzők, amelyek 150mg/ml-ről 110 mg/ml-re csökkentek, míg a nem vegetáriánusoknál a 250 mg/ml-es az utóbbi csoátlagérték 180 mg/ml-re süllyedt. Az egyik, az utóbbi csoporthoz tartozó résztvevőnek 335 mg/ml volt a böjt előtti és 210 mg/ml böjt utáni koleszterinszintje, aki a kiindulási érték alapján valószínűleg potenciális szívinfarktusjelöltnek számított. Ez a szérumkoleszterinszint-változás, a nálunk oly gyakori szív- és érrendszeri megbetegedések esetében, szintén a böjt gyógyító hatását bizonyítja.

Végezetül a következőket szeretném összefoglalni: Miért tettük meg ezt a fárasztó és sokak szemében értelmetlen túrát? A magyarázat az, hogy hiszünk a természet bennünk rejtőző gyógyító erejében, amely a többség számára ismeretlen. Ezeket a gyógyító erőket és emberi energiatartalékokat a világ tudomásara akartuk hozni. A böjt alatt ezek gyógyító erők, amikor az ember szabad akaratából mindennemű táplálékfelvételről lemond, látványosan megmutatkoznak. Meg akartuk mutatni és be akartuk bizonyítani továbbá, hogy a böjt egészséges felnőttek számára még rendkívüli fizikai megterhelés mellett sem jár semmiféle vcszéllyel, ami napjaink böjttel kapcsolatos egyik legnagyobb előítélete. Ezeken kívül ki akartuk használni a böjttúra által ránk irányult figyelmet a böjt terápiás és megelőző szerepének bemutatására. Ha a lakosság és az. orvosok felismerik, hogy a böjt viszonylag veszélytelen, talán hajlandók lesznek ezt a módszert bizonyos betegségeknél, természetesen sokkal barátságosabb körülmények között, mint amilyen ez a kimerítő túra volt, alkalmazni. Mindezek mellett bebizonyítottuk azt is, hogy a böjt nemcsak a vegetáriánusok, hanem a húsevők számára is lehetséges, és ráadásul rendkívül jól alkalmazható az étkezési szokások megváltoztatásának bevezetőjéül.

Célkitűzésünk, hogy felkeltsük az orvosi kutatás figyelmét a böjt iránt, véleményünk szerint sikerrel járt. Röviddel böjttúra után a Egyetemi Klinikán elvégezték túlsúlyos betegekkel az első klinikai böjtkúrát. A vizsgálatok pontos adatai, a részletek és a kiértékelés svéd szaklapokban és az amerikai Metabolism című folyóiratban jelentek meg. A British Medical Journal 1964. december 19-én megjelent számában szintén beszámolt a második böjttúráról. A modern kutatók szemére vetették, hogy gyakran egész életüket valamilyen fehérjemolekula oldalláncának kutatásával töltik anélkül, hogy a táplálkozáskutatás, a lakosság táplálkozása és a táplálkozás egészségünkre gyakorolt hatásának következményei iránt érdeklődnének. A kutatók, írja a lap elbarikádozzák magukat a jól hangzó mondattal: „kiegyensúlyozott, vegyes táplálkozás”. Ki fogyaszt azonban manapság „kiegyensúlyozott vegyes táplálékot”? Ebből szemmel láthatóan rendkívül kevés is elegendő lenne. Tanácsuk a következő karácsonyi evészet kihagyása.

Az 1964-es második böjttúra kapcsán végrehajtott számtalan vizsgálat egyértelműen igazolta, hogy a böjt nemcsak hogy nem veszélyes, hanem egészségügyi előnyökkel is szolgál az úgynevezett egészséges emberek számára. Utaltunk arra, hogy böjttel kapcsolatban jelentős tudományos munkák üés jól megalapozott tudás áll rendelkezésünkre. A böjt rendkívül értékes kezelési módszer gyakorlatilag a legtöbb modern betegséggel kapcsolatban. Megtettük, ami tőlünk tellett, és reméljük, hogy az orvosok és a betegek levonják a következtetéseket, és a munkát folytatják.

A német kiadó megjegyzése: Korunk folyamatosan étkező embere számára talán természetellenesnek tűnik egy ilyen böjttúra, holott egyáltalán nem az. Az emberiség több száz-ezer éves történetében a túlélés nélkülözhetetlen része volt az üres gyomorral vándorlás képessége, mindaddig, amíg valami ehetőt nem találtak. Az ember erre van berendezkedve, és képes is a megvalósítására. Az éhezés és a böjtölés közötti különbséggel kapcsolatban a következő megjegyzésünk lenne: az éhezési ödéma nem a „táplálék hiányától" keletkezik, hanem a „kevés és túlfőzött tápláléktól” (a sós és szétfőzött levesek a koncentrációs táborokban!).

>„Hogyan lehet mai környezetünk káros hatásait elkerülni? Az egykori bölcsekhez hasonlóan szabályokat kellene felállítanunk, hasonszőrűekkel összefognunk és kritikusnak lennünk. Például úgy, hogy a rádióban elhangzó hazugságokat meg sem hallgatjuk, az újságokban csak az értékes tudósításokat olvassuk el, cikkeket és könyveket csak és kizárólag tisztességes, nagy tudású és őszinte szerzőktől olvasunk, a modern reklámfogásokat felismerjük és nem vesszük be őket, röviden: önállóan gondolkodunk és cselekszünk.”

>„Az emberi szervezet azzal a csaknem csodálatos tulajdonsággal rendelkezik, hogy a legrettenetesebb körülményeknek is ellen tud állni. Ha azonban eléri alkalmazkodóképességének határait, zavarodottságnak valamennyi alakja megjelenik: a morális gyengeség, idegesség, szellemi fogyatékosság, bűnözés, terméketlenség és a betegségek minden formája.”

>„A családnak, elődeinkhez hasonlóan, ismét gyökeret kellene eresztenie a földbe. Mindenkinek kellene, hogy legyen háza, és kertje, akármilyen kicsi is.” - Alexis Carrel, Nobel-díjas professzor (1873—1944): Betrachtungen zur Lübensführung, Zürich, 1954